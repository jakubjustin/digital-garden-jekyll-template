---
title: Síla ticha
categories: books
tags: Sarah
---

*cappa magna verborum* Horší než pověstná a posmívaná vlečka kardinála Burkea je vlečka mnoha slov, do které se halí tolik kněží při mši svaté: neustálé úvody, komentáře, improvizace a minimalizace tichých chvil pro usebrání... "Proč jsou lidé při liturgii tak hluční, když byla Kristova modlitba tichá?" ptá se kardinál Sarah a v této souvislosti cituje i významného belgického kardinála Daneelse, jehož z konzervatismu podezírat nelze: "Hlavní vadou západní liturgie, tak jak se praktikuje, je přílišná upovídanost."

Podle Josepha Rassama stejně jako podle kardinála Roberta Saraha platí, že "řeč člověka chrakterizuje, ale ticho ho definuje, protože řeč má smysl jen ve vztahu k tichu." To je krásné a důležité poselství *Síly ticha*.

Již od roku 1084 po sobě kartuziáni nechtějí zanechávat žádnou stopu. Záleží jedině na Bohu. *Stat Crux dum vovitru orbis* - svět se točí, ale kříž zůstává stát.

Bernanos v *Dialozích karmelitek* napsal: "Když jsou moudří se svou chytrostí v koncích, sluší se naslouchat dětem." Kartuziáni jsou mudrci a dětmi současně.

Proč je nezbytný křest? ... V řeckém textu je velmi důležitá volba předložky ,ve jménu Otce'. Pán říká eis, a nikoli en, což neznamená ‚jménem Trojice', jako když nějaký viceprefekt mluví jménem prefekta nebo velvyslanec jménem vlády. Nikoli. Říká eis to onoma, což znamená ponoření do jména Trojice; zasazení do jména Trojice. Je to vzájemné prostupování Boží a naší existence, bytí vnořeného do Trojjediného Boha, Otce, Syna i Ducha svatého, jako se v manželství dvě osoby stávají jedním tělem a tím novou, jedinou skutečností nového a jediného jména.

Totéž platí pro kněžské svěcení. V tichu se z muže skrze svátost kněžství stává nejen alter Christus, druhý Kristus, ale spíše ipse Christus, Kristus sám. V té chvíli se navenek nic nestalo, ale v hlubinách bytí, v tichu dochází ke skutečné a opravdové identifikaci s Kristem. Svatý Ambrož nás v traktátu O svátostných tajemstvích napomíná: ‚Viděl jsi jáhna, kněze a biskupa. Nehleď na jejich lidskou podobu, ale na milost jejich služby." Navenek jsme jako kněží nadále ubohými hříšníky, avšak ve skutečnosti došlo jakoby k naší „transsubstanciaci" a připodobnění samotnému Kristu. Při úkonu proměňování zastává kněz úlohu Krista.

Ticho není nepřítomnost. Naopak, je to projev přítomnosti, nejintenzivnější ze všech přítomností. Ztráta důvěry v ticho v moderní spo-lečnosti je příznakem vážné a znepokojující choroby. V tichu se kladou skutečné otázky života. Krev nám v žilách proudí bezhlučně a tlukot srdce nezaslechneme jinak než v tichu.

Postmoderní člověk bez hluku upadá do hluchého, trýznivého nepokoje. Je zvyklý na neustálou zvukovou kulisu, z níž se mu dělá zle, ale která uklidňuje.

Kněží nevěrní Ježíšově památce zdůrazňují více aspekt slavnosti a bratrský rozměr mše svaté než Kristovu krvavou oběť na kříži. Vnitřní disponovanost a nutnost smířit se s Bohem s vědomím, že potřebujeme očištění svátostnou zpovědí už dnes nejsou v módě.

Jak mluví Turínské plátno? Mluví krví, a krev je život! Turínské plátno je Ikona psaná krví; krví bičovaného, trním korunovaného, ukřižovaného a na pravém boku zraněného muže. Obraz vtištěný na plátně je obrazem mrtvého, ale krev mluví o jeho životě. Každá stopa krve mluví o lásce a životě. Zejména ona velká skvrna u boku z krve a vody, jež vyšly z velké rány způsobené římským kopím. kreva voda mluví o životě. Je pramenem, který zurčí v tichu, a myjej můžeme slyšet, můžeme mu naslouchat v tichu Bílé soboty.

Někteří kněží se dnes k Eucharistii chovají s naprostým pohrdáním. Mši svatou pokládají za upovídanou hostinu, kde mohou mít k Tělu a Krvi Kristově přístup bez rozdílu věřící věrní Ježíšovu učení, znovusezdaní rozvedení, muži a ženy žijící v cizoložství i nepokřtění turisté účastnící se eucharistického slavení ve velkém anonymním zástupu.Církev musí naléhavě přezkoumat církevní a pastorační vhodnost obrovských eucharistických slavností s tisícovkami účastníků. Hrozí zde velké nebezpečí, že se Eucharistie, veliké "tajemství víry", změní ve vulgární posvícení a dojde ke znesvěcení Těla a nejdražší Krve Páně.

po reformě Pavla VI. a v rozporu s přáním tohoto velkého papeže se v liturgii občas objevuje ovzduší nemístné a halasné familiárnosti. Někteří lidé pod záminkou usnadnění cesty k Bohu usilovali o to, aby bylo v liturgii všechno bezprostředně pochopitelné. Tento rovnostářský úmysl se může zdát chvályhodný. Avšak jestliže posvátné tajemství takto zredukujeme na pěkné pocity, bráníme tím věřícím přiblížit se ke skutečnému Bohu. Pod záminkou výchovy véřicích si kněží dovolují nekonečné, mělké a horizontální komentáře. Tito pastýři se obávají, že ticho před Nejvyšším věřící vykolejí. Svatý Jan Pavel II. nás v listě Orientale lumen upozorňuje: „Právě naopak, křesťané Východu se obracejí na Boha jako na Otce, Syna a Ducha svatého, na něžně přítomné živé Osoby, jimž vyjadřují slavnostní a pokornou, majestátní a jednoduchou liturgickou doxologii. Cítí však, že k této přítomnosti je možné se přiblížit především tím, že se nechají vychovávat k adorujícímu mlčení, neboť na vrcholu poznání a zkušenosti Boha se nachází jeho absolutní transcendentnost."

Při celebraci směrem k Východu na se be lidé vzájemně nehledí a ustává dojem, že jsme tu jen sami mezi sebou za zavřenými dveřmi. To napomáhá tomu, aby se liturgie neměnila v sebeoslavu společenství. Když se obracíme k Pánu, liturgie nám naopak umožňuje znovu se obrátit k světu s novou energií a skutečnou misijní silou, abychom světu nepřinášeli svou ubohou, jalovou a hlučnou zkušenost nýbrž jedinečné Slovo, zaslechnuté v tichu.

Odmítám v naší době věnovat čas stavění jedné liturgie proti druhé, neboli ritu svatého Pia V. proti ritu blahoslaveného Pavla VI. Jde však o to, abychom vstupovali do velkého ticha liturgie; je třeba dát se obohoacovat všemi formami latinské i východní liturgie, které podporují ticho. Bez tohoto kontemplativního ducha zůstane liturgie příležitostí k nenávistným roztržkám a ideologickým konfrontacím, místo aby byla místem naší jednoty a našeho společenství v Pánu.

Benedikt XVI., Jacques Servais: Pro dnešního člověka, ve srovnání s Lutherovou dobou a s klasickým pohledem křesťanské víry, se věci v jistém smyslu obrátily; jinými slovym člověk už nevěří, že potřebuje ospravedlnění v očích Božích, ale naopak se domnívá, že to Bůh by se měl ospravedlňovat kvůli všem hrůzám, které ve světe existují, a kvůli lidské bídě, tedy kvůli všemu, co prý nakonec závisí na něm.

Zlo vyvolává obrovskou otázku, znamená záhadu, již nelze vyřešit. Dát uklidňující odpověď na problém zla se nepodařilo nikomu v žádném období dějin lidstva. Teolog nernard Sesboü napsal v knize Croire. Invitation á la foi catholique pout les femmes et les hommes du XXI siécle: "Když se tážeme na zlo, ve skutečnosti nevíme, co žádáme. Vždyť se snažíme pochopit nepochopitelné. Zlo je iracionalita par excellence, to, co je nazachytitelné, co si rozumem nedokážeme doopravdy vysvětlit..."

Mlčení není druhem pasivity. Člověk, setrvává-li v mlčení, se může vyhnout většímu zlu. Svěřit se nebi neznamená zradit pozemské věci.

Jestliže chce člověk všechno ovládat a proti všemu vzdorovat, riskuje, že neponechá nic na Bohu. Je sám se svými omezeními a neschopností. Jenomže člověk bez Boha je ztracen. Bez víry žité v důvěryplném tichu se odvrací od svého Boha a Vykupitele.

Bez Boha snadno přijdeme na to, že lidské diskuze a politická řešení ve vztahu ke zlu selhávají... Jaká je Boží pedagogika? V podobenství o koukolu mezi pšenicí Kristus vyzývá, abychom nechávali obilí a plevel rlst spolu až do žní. Přijde tedy doba, dky zlo bude zničeno dobrem. Naším spojencem ve všech akždodenních bojích je nám vytrvalá trpělivost živená Prozřetelsnotí. V boji proti zlu se hraje o čas a je důležité být vytrvalí a neztrácet naději. Bůh působí v srdcích a zlo nemá nikdy poslední slovo. V nejtemnější noci tiše jedná Bůh. Potřebujeme vstoupit do Božího času a do velkého ticha, které je tichem lásky, důvěry a aktivní odevzdanosti. Nikdy nezapomínejme, že tichá modlitba je v boji proti zlu nejmocnějším a nejjistěším činem.

Liská síla přináší jen pomíjivý triumf. Jen mlčení s Bohem od srdce k srdci je pevnou skálou.

Materialistický člověk chce ze života udělat jeden velký večírek, dobu, kdy mlže užívat všech rozkoší, nutkavé slasti. Potom, později, přijde smrt, která tuto honbu ukončí a vede do nicoty. Není už nic. Tito lidé se pohybují jako zvířata bez duše a bez naděje.

Připadá mi důležité zachovávat rovnováhu mezí Boží blízkostí a Boží transcendencí. Svatý Augustin ve Vyznáních tento problém vyjádřil slavnou větou: Intimior intimo meo et superior summo meo. Zastávat jedno bez druhého může vést k duchovním nemocem, na jedné straně a přehnané familiárnosti vůči Bohu snižovanému příliš na naši úroveň, který už není doopravdy Bohem, a na druhé straně k neklidnému, téměř jansenistickému odstupu.

Děti je třeba uvádět do ticha. Na první přijetí Kristova těla se mají mladí připravoavt několikadenním pobytem v ústraní, odjet na osamělé místo, kde se v tichu přichystají na setkání s Bohem. Bez ticha Církev selhává ve svém poslání. Obávám se, že liturgická reforma, zejména v Africe, je často příležitostí k hlučným, výlučně lidským oslavám, které naprosto neodpovídají vůli, kterou Boží Syn vyjádřil při Psoeldní večeři. Nejde o to upírat věřícím radost, ale všechno má svl čas. Liturgie není místem lidských radovánek, vášní, bujných, nesouladných řečí, nýbrž čiré adorace. Hluk dnes zasahuje mnohé stránky liského života. Církev by se dopustila vážné chyby, kdyby k hluku přidávala další. Láska nepotřebuje řeči.

My však důvěrný vztah s Bohem nikdy nemůžeme stvořit; přichází vždycky shůry a na nás je vybudovat prostředí, kde se toto setkání může uskutečnit.

Vynoři se mnoho vzpomínek. Měl je v sobě už dlouho, překryté hlukem života. Jakmile tento pohyb ustane, už nemůže uniknout a pochopí, že ticho a samota v cele, což chápal jako prostor odpočinku, znamená zároveň prostor zkoušky, kde se bude muset vypořádat s nejobtížnějším zápasem: bojem se sebou samým. Jde o to "zvěřinec v nás" ovládnout, chceme-li, aby nás šelmy v něm jednoho dne nechaly na pokoji. Vnější ticho - ticho v klášteře a mlčení rtů - jsou součástí programu. Ukládají je naše statuta. Už sama zkušenost zmlknutí se dotkne neviditelné struny v nás. Skutečnost společeného mlčení má velmi bohatý rozměr,...

Je Božím vpádem, Božím zjevením v určité kultuře, které působí její destabilizaci, vytržení a vykročení podle nových souřadnic. Když někomu do života vstoupí Evangelium, nenechá ho nedotčeným: destabilizuje ho, převrátí vzhůru nohama a od základu změní. Tiše obrátí pohled i srdce člověka k Bohu. Když někomu do života vstoupí Pán Ježíš, vyvede ho z míry, promění a pozvedne oslnivým jasem své tváře jako svatého Pavla na cestě do Damašku (Sk 9,3-6). Inkulturace křesťanské víry je výzva ke svatosti: „Uchovej si, cos dostal," říká svatý Ambrož v traktátu De mysteriis (O svátostných tajemstvích). „Bůh Otec ti vtiskl svou pečeť, Kristus Pán tě upevnil a vložil ti do srdce Ducha jako záruku, jak jsi se poučil z četby apoštola.

Solženicyn správně poznamenal, že existuje-li právo na informace, existuje i právo nebýt informován.

Jako převor Velké Kartouzy mám za úkol sdělovat komunitě významné informace o životě v Církvi, ve Francii i ve světě, a proto musím číst noviny. Kolik je v nich zajímavých, ale zbytečných věcí, které hrozí zmocnit se naší představivosti a vyzbrojit ji proti vnitřnímu tichu! Vybírat si je velmi důležité, tím spíš", že novináři zdůrazňují především mimořádné události. Mluví se o letadle, které havarovalo, ale nikdo nenapíše článek o tom, že dnes všechna letadla bez nehody přistála nebo že se matky starají o své děti. A přesto: co je důležitější? Ještě jeden aspekt si zaslouží podtrhnout: já neodpovídám za válku v Sýrii a pro vyřešení tohoto dramatu nemohu nic udělat. Naopak jsem odpovědný za souseda odvedle, jestliže se dozvím, že je nemocný nebo osamělý. Avšak protože první událost je významnější než druhá, hrozí mi, že ji v mých očích zastíní. Pokušení přibylo; rozlišování a odříkání jsou nezbytnější než kdy dřív.

Naše povolání je vzácné, ale cožpak trochu ticha a samoty nepotřebuje každý člověk, chce-li si uchovat kontakt s vlastním srdcem? Nás chrání klauzura a řehole. Ten, kdo žije ve světě, si musí najít vlastní klauzuru a vlastní řeholi, a to není samozřejmé! Konečně se sám sebe ptám, zda hlas, který se moderní svět snaží zadusit neutuchajícím hlukem a pohybem, nám náhodou neříká: „Pamatuj, že prach jsi a v prach se navrátíš." Naši společnost charakterizuje potlačování smrti, to je známý fakt. Je to pochopitelné: jak lze snést myšlenku na smrt bez věčného života, bez Krista a bez vykoupení? Jezme a pijme, neboť zítra zemřeme. Pomyšlení na naši konečnost je příliš naléhavé, a tak se snažíme ho umlčet. Léky na choroby z hluku? Vyplývají z toho, co jsem právě řekl. Velikým lékem je jako vždy objevení Boží lásky, povolání k věčnému životu, Kristova vítězství nad smrtí, které ji mění v přítelkyni, v bránu, jež vede do života. A Božího milosrdenství, které léčí strach ze zla jež v sobě nacházíme. Jedním slovem: naděje.

Daleko od Boha je ticho obtížnou konfrontací se sebou samým a s ne právě skvoucími skutečnostmi, které nosíme v hloubi duše. Pak se člověk dostává do stavu, který připomíná popření reality. Ohlušuje se vším možným rámusem, aby zapomněl na to, kým je. Postmoderní člověk hledá anestetikum na vlastní ateismus. Hluk je zástěnou, která prozrazuje strach z Boha, strach ze skutečného života a ze smrti. Avšak „žije někdo, kdo by neuzřel smrti? Kdo by se zachránil z moci podsvětí?" (Ž 88,49). Západní svět se snaží smrt zamaskovat, aby se zdála přijatelná a veselá. Z okamžiku skonu se stává chvíle halasu, kdy se opravdové ticho ztrácí mezi chatrnými, zbytečnými soucitnými slovy.

Ctnost mlčení neznamená, že se nikdy nemá hovořit. Vyzývá však, abychom mlčeli, nemáme-li dobré důvody ujmout se slova. Kazatel říká: "Je čas mlčet i čas mluvit" (3,7). Svatý Řehoř z Nyssy k těmto slovům dodává: "Mlčení se zmiňuje na prvním místě, neboť prostřednictvím mlčení se učíme umění mluvit." Kdy má křesťan, který touží po svatosti, zachovat mlčení? Kdy má promluvit? Kdy se má mít na pozoru před svody diktatury hluku? Zachová mlčení, když není nutné hovořit, a otevře ústa, až to bude vyžadovat nutnost lásky. Svatý Jan Zlatoústý formuloval toto pravidlo: "Mluv, jen když je užitečnější mluvit než zachovat mlčení." Podobně svatý Arsenios poznamenal, že často litoval toho, že promluvil, lae nikdy toho, že mlčel. Svatý Efrém se k němu připojuje a naléhavě vyzývá: "Mluv hodně s Bohem, ale málo s lidmi."

Musíme se neustále vracet k tajemství samotného Ježíše. Před dvěma tisíci lety Bůh ve světě mluvil lidskou řečí přesně takovou, jako je naše. Kristus žil řicet tři let na naší zemi a po třicet let jeho řeč nevybočovala z rámce vecnice o několika stovkách obyvatel. Hle, Boží mlčení. Je na zemi a zůstává skrytý. Můžeme hovořit o mlčenlivém Bohu? Já bych raději mluvil o Bohu skrytém. Jsou to dva odstíny téže reality, které vyjadřují tentýž kontrast: to jest způsob hovoru o Bohu, který mlčí. Mlčí, i když mluví. Když se Slovo stalo tělem, ukázalo se našim očím, ale samotnou touto skutečností zakrývá své božství. Boží Slovo s námi hovoří lidskými slovy, je slyšitelné našim uším, ale skryté; většina lidí slyší jen lidská slova a nevěnuje jim pozornost. Je to působivý paradox: Bůh se sklání až k tomu, že mluví naší řečí, a my jsme k tónům tohoto příliš pozemsky znějícího hlasu hluší.
